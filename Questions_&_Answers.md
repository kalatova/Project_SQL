# Výzkumné otázky a zjištěné odpovědi:


**1. Q: Rostou v průběhu let mzdy ve všech odvětvích, nebo v některých klesají?**

A: Mezi lety 2006 - 2018 došlo v průměru u všech odvětví k navýšení mezd. Některá odvětví však zaznamenávají občasné výkyvy, kdy došlo i k meziročnímu snížení mezd.

Nejhorším rokem byl rok 2013, kdy došlo ke snížení mezd u 11 odvětví z celkem sledovaných 19 a i u ostatních odvětví v tomto roce nedošlo k významnějšímu navýšení mezd (nejvíce si polepšil v r. 2013 obor Ubytování, stravování a pohostinství a to o 3.61 %). Mzdy v roce 2013 celkově v souhrnu všech odvětví průměrně klesly o  0.78 %. 

Nejlepším rokem, kdy došlo meziročně k nejvyššímu celkovému průměrnému nárůstu mezd, byl rok 2018, kdy se mzdy navýšily v průměru napříč odvětvími o 7,88 %.

Celkovým vítězem mezi odvětvími je Zdravotní a sociální péče, kde došlo k celkovému navyšování mezd mezi lety 2006-2018 v souhrnu o 59.45 %, následuje Zpracovatelský průmysl s 56.12 % a Kulturní, zábavní a rekreační činnost s 54.14 %. K nejmenšímu souhrnnému narůstání mezd došlo ve sledovaném odvětví v Peněžnictví a pojišťovnictví, a to o 33.04 %.



**2. Q: Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?**

A: První a poslední období, za které je možné z dostupných dat údaje vyhodnotit, jsou roky 2006 a 2018.
V roce 2006 byla kupní síla průměrné mzdy (přepočtené na plné úvazky) 919 kg chleba a 1026 litrů mléka.
V roce 2018 došlo ke zlepšení kupní síly průměrné přepočtené mzdy, a to 1051 kg chleba a 1285 litrů mléka.



**3. Q: Která kategorie potravin zdražuje nejpomaleji (je u ní nejnižší percentuální meziroční nárůst)?**

A: Ve sledovaném období 2006 až 2018 nejpomaleji zdražily "Banány žluté" - o 7,4 %. 

Dvě položky - "Cukr krystalový" a Rajská jablka červená kulatá" - v tomto období dokonce zlevnily (cukr o 27,5 % a rajčata o 23,1 %).
Pozn. Položka "Jakostní víno bílé" nelze plně srovnávat, jelikož jsou pro ni data dostupná pouze za období 2015-2018.



**4. Q: Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?**

A: V žádném roce nedošlo k růstu cen potravin více jak o 10 % oproti růstu mezd. 

V r. 2013 došlo k největšímu nárůstu cen potravin oproti platům (ceny potravin vzrostly meziročně o 5.1 % a u platů došlo ke snížení o 1.56 %, celkový rozdíl tedy činí 6,66 %).



**5. Q: Má výška HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na cenách potravin či mzdách ve stejném nebo násdujícím roce výraznějším růstem?**

A: Na základě vyhodnocení dat nelze usuzovat, že by růst HDP jednoznačně ovlivňoval výši cen potravin a platů ve stejném nebo následujícím roce. 

V oblasti platů můžeme hovořit o podobném trendu pro oba vyhodnocované dotazy, avšak interpretovat jejich vztah jakožto přímo ovlivňující vnímám jako spekulativní. 
	
Konkrétně v případě stejného roku dochází u všech posuzovaných veličin (HDP, ceny a mzdy) k převážné shodě, tedy růst/pokles HDP se shoduje s růstem/poklesem cen, a to v 8 případech z 12 a růst/pokles HDP se shoduje s růstem/poklesem mezd v 10 případech z 12.
	
V případě let následujících se růst/pokles HDP jednoho roku shoduje s rokem následujícím v oblasti cen pouze v 5 případech z 11 a v oblasti platů v 9 případech z 11.
